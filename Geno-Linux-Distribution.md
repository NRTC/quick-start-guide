# انواع توزیع‌های گنو/لینوکس

در این بخش به معرفی اصول و مفاهیم توزیع‌های لینوکس و معرفی برخی از آنها و مقایسه توزیع‌های مختلف می‌پردازیم. سیستم عامل لینوکس به خودی خود یک سیستم عامل آزاد و رایگان (open sorce) است. لینوکس را هر کس می‌تواند جمع‌آوری کرده و به نام خودش به رایگان عرضه کرده و به فروش برساند. دلیل این امر این است که سیستم‌های لینوکس از بخش‌های بسیار زیادی تشکیل شده که هر بخش آن توسط عده‌ای خاص توسعه می‌یابد که هر کدام در یک نقطه از جهان قرار دارند. در صورت استفاده از لینوکس، باید تمام این قطعات را جداگانه جمع‌آوری کرده و پس از کامپایل استفاده نمایید. تعداد کمی از مردم این امکان و توانایی را دارند. بنابراین افراد و شرکت‌های محدودی علاوه بر جمع‌آوری این قطعات مجزا، برای مجموعه گردآوری شده توسط خود برنامه‌هایی نصب و مدیریت نموده تا کاربران کار نصب و مدیریت سیستم عامل را به آسانی انجام دهند. به این مجموعه‌ها که توسط افراد و شرکت‌های مختلف گردآوری شده است، توزیع یا Distribution لینوکس می‌گویند.‬
‫هر یک از توزیع‌های لینوکس دارای ویژگی‌های خاصی است که آن را از توزیع دیگر متمایز می‌کند. مثلا ممکن است نصب آن‌ها با هم تفاوت داشته باشند (البته اصول نصب همه لینوکس‌ها یکسان است) و یا ابزارهای مدیریت گرافیکی تهیه شده با هم متفاوت باشند و یا نسخه برنامه‌هایی که با یک توزیع خاص ارائه می‌شوند جدیدتر یا قدیمی‌تر باشند، محل فایل‌های پیکربندی آن‌ها متفاوت باشد و یا ممکن است توزیع‌هایی برای امور خاصی مانند سرویس دهنده، ایستگاه‌های کاری، کامپیوترهای قدیمی، مدیریت شبکه طراحی شده باشند. توزیع‌ها به دو صورت تجاری و رایگان ارائه می‌شوند. یعنی در ازای دریافت برخی از آن‌ها باید پول پرداخت شود و برخی از آن‌ها رایگان هستند. البته به هر حال شما در اکثر موارد قادرید تا یک توزیع لینوکس را چه رایگان و چه تجاری به تعداد نامحدود کپی و توزیع نمایید. اکثر توزیع‌های غیر تجاری و برخی از توزیع‌های تجاری بصورت رایگان از سایت‌های مربوطه قابل دانلود هستند. در ادامه چند مورد از توضیع‌های برتر لینکوس را معرفی می‌کنیم.‬

# دبیان (Debian)

‫توزیع دبیان برای اولین بار در سال 1993 معرفی شد.این توزیع توسط بنیانگذارش یان مرداک و همچنین صدها برنامه‌نویس داوطلب نوشته شد و آن را به یکی از موفق‌ترین‌ها در نوع خود مبدل ساخت. قبل از انتشار دبیان، لینوکس SLS اولین توزیع لینوکس کامپایل‌ شده از بسته‌های نرم‌افزاری مختلف بوده‌است، و یکی از پایه‌های محبوب دیگر توزیع‌ها در سال ۱۹۹۳–۱۹۹۴ بود. باگ‌ها و نگهداری ضعیف از SLS مورداک را برآن داشت که توزیع جدیدی منتشر کند. دبیان یک توزیع محبوب است که امروزه به طور گسترده مورد استفاده قرار می‌گیرد. این توزیع کاملا رایگان و متن باز است و عمدتا تحت پروانه عمومی همگانی گنو تشکیل شده است.توزیع پایدار دبیان یکی از محبوب ترین توزیع‌ها برای کامپیوترهای شخصی و سرورهای شبکه است و سال‌هااست که برای توزیع‌های دیگر به عنوان پایه مورد استفاده قرار می‌گیرد. از آنجایی که دبیان رایگان و بسیار پایدار است، پشتیبانی خوبی از آن می‌شود و بیشتر ISPها و شرکت‌های کوچک و بزرگ از آن بهره‌مند می‌شوند. دبیان یکی از انتخاب‌های اصلی ادمین‌ها برای توسعه سرورهای مختلف است. نگهداری، عیب‌یابی و توسعه آن بسیار ساده است. شما می‌توانید از بسته نصب apt-get برای نصب هر بسته‌ای استفاده کنید. دبیان برای توسعه اپلیکیشن‌های وب و سرورهای ایمیل عالی است. همچنین شما می‌توانید اپلیکیشن‌های وب بسیاری را با دبیان توسعه دهید. همچنین این سیستم عامل بسیار امن است. بر اساس گفته‌های سایت رسمی، دبیان بیش از 60425 پکیج(بسته) دارد. همیشه باید اخرین نسخه از آن را دانلود کنید که با معماری سخت افزاری شما منطبق و هماهنگ است.‬

# اوبونتو (Ubuntu)

‫ابونتو با هدف بوجود آوردن یک سیستم عامل ساده و راحت برای استفاده کاربر در کامپیوترهای دسکتاپ طراحی شده است. این توضیع سیستم عاملی است که توسط مارک شاتل ورث در سال 2004 ارائه شد. قابل ذکر است که ابونتو یک توزیع لینوکس بر مبنای توزیع دبیان است همچنین یکی از توزیع‌های کاربرپسند است و توانسته رشد بالایی بین کاربران ویندوز و جذب تازه‌کار داشته باشد. ابونتو پشتیبانی نسبتاً خوبی از تمام زبان‌های زنده دنیا از جمله فارسی دارد. این توضیع دارای همه امکاناتی است که شما برای سازمان، خانه یا شرکت خود نیاز دارید. همه اپلیکیشن‌های ضروری همچون مرورگرها، اپلیکیشن‌های ایمیلی و آفیس سوئیت به صورت پیش فرض نصب شده است. همچنین بازی‌ها و اپلیکیشن‌های متعددی در اوبونتو وجود دارد.‬

# فدورا (Fedora)

‫پروژه فدورا در اواخر سال 2002 توسط وارن توگامی ( Warren Togami )رسما شروع به کار کرد و این درست زمانی بود که ادامه فعالیت لینوکس Red Hat متوقف شده بود. لینوکس نسخه RedHat تنها نسخه از لینوکسی بود که شرکت RedHat از آن حمایت می‌کرد و این توزیع لینوکس بصورت پولی و تجاری به فروش می‌رسید در حالیکه فدورا لینوکسی بود که جنبه استفاده عمومی داشت و رایگان بود. شرکت RedHat تصمیم به سرمایه‌گذاری بر روی پروژه فدورا کرد و نسخه های جدید لینوکس RedHat بر پایه و اساس فدورا بنا شدند. البته قابل ذکر است که حمایت‌کننده و پشتیبان لینوکس فدوراشرکت RedHat است. فدورا سه توزیع دارد که شامل ورک استیشن، سرور و کلاود(ابر) است. فدورا ورک استیشن یک سیستم عامل خوب با کاربری آسان برای لپ‌تاپ و رایانه‌های شخصی است. این توزیع مجموعه‌ای از ابزارها را برای توسعه دهندگان و سازندگان دارد. فدورا سرور یک سیستم عامل قدرتمند و انعطاف‌پذیر است که بهترین و آخرین فناوری‌های مرکز داده را دارد. اینکار به شما اجازه می‌دهد کنترل کاملی بر روی زیرساخت‌ها و خدمات موجود داشته باشید. فدورا کلاود(ابری) تصویر حداقلی از فدورا را فراهم می‌کند و بیشتر در محیط‌های ابری خصوصی و عمومی مورد استفاده قرار می‌گیرد. این توزیع تنها موارد ضروری را در خود دارد و همین امر باعث شده است که منابع بسیار سبکی داشته باشد اما شما می‌توانید اپلیکیشن‌های ابری را در آن اجرا کنید. فدورا به داشتن به‌روزرسانی‌های مکرر مشهور است، که گاهی اوقات تنها چند هفته یا چند ماه بیشتر با هم فاصله ندارند. این ویژگی سبب می‌شود توزیع فدورا برای کسانی که نیاز به یک نسخه‌ی پایدار و ثابت دارند (مانند مشتری‌های سازمانی) مناسب نباشد و ریسک بیلدهای ناپایدار افزایش پیدا می‌کند. هرچند برای کسانی که دوست دارند از پیشگامان توسعه‌ی لینوکس باشند، فدورا یک توزیع عالی محسوب می‌شود.‬

# جنتو (Gentoo)

‫توزیع جنتو در دسامبر سال 1990 توسط دانیل رابیز ایجاد شد. فلسفه جنتو، ارائه توزیعی است که بتواند خود را با نیازهای کاربران گوناگون هماهنگ کند. توزیع گنو/لینوکس با استفاده از سامانه مدیریت بسته خود به نام پورتیج به کاربر این امکان را می‌دهد که تقریباً تمام برنامه‌ها را آن طور که می‌خواهد کامپایل و بنابر نیاز خود آن‌ها را بهینه‌سازی کنند. به همین دلیل جنتو یکی از سریع‌ترین توزیع‌های گنو/لینوکس است. نصب بسته‌ها در این توضیع توسط کد منبع صورت می‌گیرد که البته بعضی برنامه‌ها به صورت باینری از پیش‌ساخته شده [precompiled] عرضه می‌شوند. جنتو از نظر تنوع قابلیت‌ها یک توزیع، منحصر بفرد است. این سیستم این قابلیت را دارد که تمامی بسته‌های مورد نیاز برای نصب یک برنامه خاص را مشخص کرده و آن‌ها را دریافت کرده و نصب کند. برتری اصلی آن به سیستم apt توانایی آن برای کار کردن با هر نوع معماری رایانه است. قابلیت دیگر جنتو استفاده آن از فایل‌های تنظیمات خاص آن است. این فایل‌ها باعث می‌شوند کاربر به راحتی بتواند تنظیمات مورد نظر خود را اعمال کند. جنتو برای تازه واردان به دنیای لینوکس ساخته نشده است. توصیه می‌شود افرادی که به تازگی با مفاهیم لینوکس آشنا شده‌اند یا اخیراً به این توزیع مهاجرت کرده‌اند، از جنتو استفاده نکنند، چون جنتو نیاز به حفظ مجموعه‌ای از دستورات در ذهن دارد تا بتوان با سیستم کار کرد. حتی مراحل نصب جنتو، کاملاً از طریق خط دستوری اجرا می‌شود و هیچ نوع ابزار گرافیکی برای کمک به شما وجود ندارد. علاوه بر آن، پس از آنکه نصب جنتو به پایان رسید، برای هر نوع به روزرسانی نیز باید به صورت دستی عمل کنید (مگر اینکه برای این کار اسکریپت خاصی نوشته باشید که البته این کار هم برای تازه کارها ساده نیست). همچنین باید توجه کرد که کامپایل هر نرم‌افزار بسیار بیشتر از نصب آن زمان خواهد برد.


# رابط کاربری 

‫رابط کاربری (UI) در فناوری اطلاعات، همه‌ی چیزهایی است که در یک دستگاه اطلاعاتی طراحی شده، و ممکن است که فرد با آن در تعامل باشد. این می تواند شامل صفحه نمایش، صفحه کلید، ماوس و ظاهر دسکتاپ (Desktop) باشد. همچنین روشی است که از طریق آن کاربر با یک برنامه یا یک وب سایت تعامل می‌کند. معنی رابط کاربری بر خلاف تصور رایج در بین عموم یعنی تمرکز بر آن چیزهایی که کاربر به آن نیاز دارد و بتواند نیازهای خود را به سادگی و قابل فهم که با چندین شی (Element) برطرف کند. معنی و مفهوم درست و کامل رابط کاربری زیبایی و رنگ آمیزی یک محصول نیست، بلکه سادگی و قابل فهم بودن محصول برای عموم کاربران معنی و مفهوم یک رابط کاربری خوب را نشان می‌دهد. زیبایی و رنگ آمیزی منحصر بفرد محصول یکی از ویژگی‌های مهم برای یک رابط کاربری خوب است.‬

# واسط گرافیکی کاربر

‫واسط کاربری گرافیکی (Graphical User Interface) یا به اختصار GUI ، نوعی واسط کاربری است که به کاربران اجازه می‌دهد از طریق نمادهای گرافیکی و نشانگرهای بصری با دستگاه‌های الکترونیک به تعامل و برقراری ارتباط بپردازند. همانطور که می‌دانید قبل از ارائه اولین رابط کاربری گرافیکی رابط‌های کاربری به صورت متنی ساخته شده بودند، یعنی کاربر فقط می‌توانست از متن برای ارتباط برقرار کردن با کامپیوتر استفاده کند. مانند رابط کاربری خط فرمان در ویندوز که فقط با متن کار می‌کند و هیچ عنصر گرافیکی در آن وجود ندارد. امروزه تمام رابط‌های کاربری به صورت گرافیکی ساخته می‌شوند. (به جای متن از عناصر گرافیکی در این نوع از رابط‌های کاربری استفاده می‌شود). رایج‌ترین اجزایی که در GUI ها وجود دارند عبارتست از: پنجره‌ها (Window)، آیکن‌ها (Icon)، منوها (Menu) و نشانگر (پوینتر یا Pointer). این چهار المان به اختصار با عنوان WIMP شناخته می‌شوند. در چنین قالبی از یک ابزار اشاره‌گر مانند ماوس به عنوان دستگاه ورودی استفاده می‌شود. با گسترش مفهوم واسط کاربری گرافیکی به دستگاه‌های لمسی گونه‌ی دیگری از GUI ها با قالبی موسوم به Post-WIMP شکل گرفتند که امکان تعامل چندانگشتی با صفحه نمایش و انجام حرکاتی نظیر نیشگون گرفتن (Pinch)، چرخش (Rotate) و … با کمک آن میسر شد (نمونه‌ی رایج این واسط‌های کاربری را در دستگاه‌های لمسی مجهز به سیستم عامل Android و iOS مشاهده می‌کنید).‬

# دسکتاپ 

دسکتاپ (DE) استعاره از یک محیط اجرایی است که از یک بسته نرم¬افزاری در سیستم عامل کامپیوتر ساخته شده است که دارای یک رابط گرافیکی است. همچنین گاهی اوقات به عنوان یک پوسته گرافیکی توصیف می¬شود. محیط دسکتاپ به کاربر کمک می کنند تا به راحتی فایل های خود طبقه بندی و ویرایش کند. یک محیط دسکتاپ معمولا شامل آیکن ها، ویندوز، نوار ابزار، پوشه ها، تصاویر پس زمینه و ویدجت های رایانه ای است¬. محیط دسکتاپ به دنبال یک روش بصری برای کاربر برای ارتباط با کامپیوتر با استفاده از مفاهیمی است که شبیه به آنهایی هستند که هنگام برقراری ارتباط با دنیای فیزیکی مانند دکمه ها و پنجره ها استفاده می شوند. K Desktop Environment (KDE) و GNOME دو نمونه از دسکتاپ های متداول هستند.
# K Desktop Environment (KDE)

‫KDE یکی دیگر از میزکار یا همان دسکتاپ‌های لینوکسی است که علاقه‌مندان زیادی دارد. کی‌دی‌ئی ( KDE ) در سال 1996 توسط ماتیاس اِتریش توسط QT tool-kit توسعه داده شد و در ابتدا با مشکلات فراوانی روبه‌رو گردید. در ابتدا ظاهر بسیار زیبای این دسکتاپ نظر لینوکس‌های زیادی را به سمت خود جلب کرد اما پس کار و تست آن متوجه عملکرد ضعیف و غیر منطبق این دسکتاپ با بسیاری از نرم افزارهای داخل لینوکس شدند و خیلی زود به گنوم برگشتند. اما KDE و بنیان‌گذار آن دست از کار نکشیده و به ادامه توسعه آن پرداختند و آن را به یکی از برترین محیط‌های میزکار بدل کردند. امروزه از KDE در اندروید و حتی ویندوز هم استفاده می‌شود و می‌توانید با نصب آن از محیط یکپارچه آن بهره ببرید.
KDE اولین رابط گرافیکی لینوکسی بود که طراحی شد اما مشکل اصلی این رابط گرافیکی وابستگی آن به ابزارهای Ot یا Ot toolkit بود که این مجموعه تحت حمایت قانون GPL نبود و طبیعتا در جامعه Open Source این یک مشکل به حساب می آمد. تجربه نشان داده است که اکثر افرادی که از رابط گرافیکی KDE برای شروع استفاده از لینوکس استفاده می کنند کمی از آن دلسرد می‌شوند ، ذات پیچیده و بعضا مبهمی که رابط گرافیکی KDE برای افراد مبتدی ارائه می کند ممکن است افراد تازه کار را از کار کردن با لینوکس زده کند.‬

# GNOME

‫GNOME محبوب ترین محیط دسکتاپ در میان کاربران به شمار می آید که در سال1999 اولین نسخه آن منتشر شد. از ویژگی های این محیط می توان به متن باز، رایگان و ساده بودن اشاره کرد. با این وجود این محیط یکی از قدرتمندترین محیط های دسکتاپ لینوکس است. کار با این محیط بسیار ساده است و همین دلیل باعث می شود کاربران مبتدی بتوانند با آن کار کنند. در این محیط از گزینه ای به عنوان «activities» استفاده می شود. این گزینه برای دسترسی راحت کاربران به برخی از ابزارات لازم فراهم می شود. همچنین با استفاده از این گزینه می توانید از یک ابزار جستجو بهره بگیرید. مجموعه GNOME 2.x به صورت پیش فرض در انواع نسخه های لینوکس همچون Fedora, Debian و سایر نسخه استفاده می شد. این محیط، یک محیط دسکتاپ ساده و نسبتا سبک است. GNOME3 آخرین نسخه پایدار از این محیط است. محیط دسکتاپ Gnome بر روی اکثر لینوکس ها قابل نصب بوده و برخی از توزیع های شاخه یونیکس BSD را نیز پشتیبانی می کند. گنوم 40 زبان مختلف را از جمله فارسی پشتیبانی کرده و اولین شرکتی که آن را به طور رسمی به عنوان محیط دسکتاپ خود معرفی کرد، شرکت ردهت بود. در محیط دبیان به طور پیش فرض محیط گنوم نصب می‌گردد و سازگاری بالایی با سیستم عامل دبیان دارد.‬

# واسط کاربری متن بنیان

‫واسط کاربر متن بنیان ( Text-based user interface) به نوعی از واسط کاربر در سیستم عامل‌های رایانه گفته می‌شود که از متن، نمادها و رنگ‌های موجود در محیط‌هایی که حالت متنی موجود باشد مانند ترمینال رایانه، شبیه‌ساز ترمینال و کنسول سیستم برای ارائه یک واسط کاربر برای تعامل انسان و رایانه استفاده می‌کند.‬

# واسط خط فرمان 

‫واسط خط فرمان (به اختصار CLI)، نوعی واسط است که به کاربران اجازه می‌دهد از طریق وارد کردن دستورات متنی پی در پی با یک نرم‌افزار رایانه‌ای ارتباط برقرار کنند. مدت‌ها پیش در سال‌های 1960 تا حدود 1990، زمانی که هنوز واسط‌های کاربری گرافیکی تا به این حد رشد نکرده بودند استفاده از واسط خط فرمان برای ارتباط با نرم افزارها به شدت رایج بود. MS-DOS را می‌توان از مشهورترین سیستم عامل‌های رایانه‌های شخصی به شمار آورد که در آن کاربر از طریق خط فرمان با سیستم عامل ارتباط برقرار ‌می‌کرد. امروزه نیز واسط خط فرمان از محبوبیت ویژه‌ای در میان متخصصین و کاربران حرفه‌ای رایانه برخوردار است چرا که قابلیت‌ها و امکاناتی که از طریق این واسط‌ها در اختیار کاربر قرار می‌گیرد قدرتمندتر و دقیق‌تر می‌باشد. از سوی دیگر استفاده از CLI ها چندان برای کاربران معمولی و مبتدی رایانه خوشایند نیست، در نتیجه اغلب کاربران ترجیح می‌دهند از واسط‌های کاربری گرافیکی برای ارتباط با نرم افزارها و برآورده کردن نیاز خود در سیستم عامل‌ها استفاده کنند.
